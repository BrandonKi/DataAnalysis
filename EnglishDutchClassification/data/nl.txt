nl|De Niagarawatervallen (Engels: Niagara Falls, Frans: Chutes du Niagara) behoren tot de grootste en bekendste
nl|watervallen ter wereld. De waterval bestaat uit drie delen: de Horseshoe Falls, de American Falls
nl|en de Bridal Veil Falls. Ze liggen op de grens tussen de Verenigde Staten en
nl|Canada tussen de gelijknamige steden Niagara Falls in de Amerikaanse staat New York en Niagara
nl|Falls in de Canadese provincie Ontario. De steden zijn verbonden door de Rainbow Bridge, een
nl|brug over de rivier de Niagara, stroomafwaarts van de watervallen. De priester Louis Hennepin (geboren
nl|in Ath in de toenmalige Spaanse Nederlanden) was de eerste blanke die de watervallen zag
nl|(1680) en beschreef. Beschrijving Het verval van de watervallen is niet groot, gemiddeld 60 meter
nl|totaal, maar de breedte en de hoeveelheid water die de Niagarawatervallen passeert maken ze tot
nl|een spektakel. Aan de Amerikaanse kant is het mogelijk vlak bij het water te staan
nl|dat over de rand naar beneden valt. Vanaf de Canadese kant zijn niet alleen de
nl|American Falls maar ook de Horseshoefalls te bewonderen. De watervallen zijn vanaf het water van
nl|dichtbij te bekijken aan boord van de toeristenrondvaartboten Maid of the Mist en Hornblower. Er
nl|wordt te Niagara elektriciteit opgewekt. Aan de Canadese kant staan de Sir Adam Beck-waterkrachtcentrales en
nl|aan de Amerikaanse kant de Robert Moses-centrale. De hoeveelheid water die naar beneden stort is
nl|nauwkeurig geregeld. Stroomafwaarts is te zien met welke kracht het gevallen water de rotsen uitholde.
nl|Er zijn daar nauwe sleuven van meters diep in de rotsen te vinden. De drie
nl|watervallen = Horseshoe Falls = De Horseshoe Falls, ook bekend als Canadian Falls, is het
nl|bekendste deel van de Niagarawatervallen. Ongeveer 90% van het water van de rivier de Niagara
nl|stroomt over de Horseshoe Falls, terwijl ongeveer 10% over de American Falls stroomt. De naam
nl|'hoefijzerwaterval' komt van de halfronde vorm die deze waterval heeft. Dit deel van de Niagarawatervallen
nl|ligt op de grens van de Verenigde Staten en Canada, voor het grootste deel op
nl|Canadees grondgebied, om precies te zijn tussen Terrapin Point op Goat Island in de staat
nl|New York en Table Rock House in Ontario. De Horseshoe Falls is 671 meter breed.
nl|In het midden van de Horseshoe Falls is het water ongeveer 3 meter diep en
nl|passeert het de rand van de waterval met 32 km/h. De hoogte van de waterval
nl|is 53 meter. De diepte van de rivier aan de voet van de watervallen is
nl|zelfs meer dan de hoogte van de waterval, namelijk 56 meter naar schatting. Tussen Horseshoe
nl|Falls en de twee andere watervallen ligt Goat Island. Twee bruggen boven de watervallen verbinden
nl|het eiland met de Amerikaanse kant. = American Falls = De American Falls is de
nl|grootste van de twee Niagarawatervallen die volledig in de Verenigde Staten liggen, maar is kleiner
nl|dan de Horseshoe Falls. De breedte aan de top van American Falls is ongeveer 253
nl|meter in een rechte lijn. De totale lengte van de gebogen rand is ongeveer 290
nl|m. De hoogte van de waterval is 21 meter waarna het water neerslaat op een
nl|partij rotsen die door een grote verschuiving daar in 1954 terecht zijn gekomen. De diepte
nl|van het water aan de top van American Falls bedraagt slechts 0,6 m. = Bridal
nl|Veil Falls = In de American Falls ligt een eilandje, Luna Island, zodat deze waterval
nl|uit twee delen bestaat: de eigenlijke American Falls en de kleinste van de drie watervallen,
nl|Bridal Veil Falls. Net als de American Falls ligt deze waterval volledig op grondgebied van
nl|de Verenigde Staten, tussen Luna Island en Goat Island. De breedte aan de top van
nl|de Bridal Veil Falls is slechts 17 meter. Het verval van Bridal Veil Falls is
nl|25 m, gemeten tot aan de rotsblokken onderaan de watervallen. Aan de voet van de
nl|watervallen ligt, 31 m onder de top, de Maid of the Mist Pool. Het totale
nl|verval bedraagt 55 meter. Een voetbrug boven de waterval verbindt Goat Island met Luna Island.
nl|Geologie De randen van het paleocontinent Laurentia lagen tijdens het Ordovicium onder het zeeniveau. In
nl|deze ondiepe zee werden gedurende honderden miljoenen jaren verschillende sedimenten afgezet. Aangezien het gebied, waar
nl|de Niagarawatervallen zich nu bevinden, iets ten zuiden van de evenaar lag, kunnen we spreken
nl|over een warm kustmilieu. Hierdoor werd dolomiet afgezet. Afhankelijk van de nabijheid tot de kust
nl|en diepte werd ook schalie en zandsteen afgezet. Wie vandaag naar de verschillende gesteentelagen in
nl|de Niagarawatervallen kijkt ziet een afwisseling van deze dolomiet, schalie en zandsteen. Tijdens een gebergtevormende
nl|fase (alleghenische orogenese), zo'n 300 miljoen jaar geleden ontstond hier een syncline. In deze syncline
nl|heeft de differentiële erosie ervoor gezorgd voor een cuestalandschap: in het midden het Michiganbekken met
nl|daarrond zwak oplopende hellingen. De hardere dolomiet erodeert minder sterk. Deze dolomietgrens zal na de
nl|ijstijden overschreden worden door de Niagara. Tijdens de ijstijden zijn de noordelijke delen van Europa,
nl|Azië en Noord-Amerika bedekt met enorme ijskappen. Aan het einde van deze ijskappen ontstaat een
nl|reeks van morenes die een grens zullen vormen voor de toekomstige meren. Aan het einde
nl|van de laatste ijstijd ligt de ijskap vooral ten noordoosten van de huidige Grote Meren.
nl|Hierdoor heeft het smeltwater alleen de mogelijkheid om weg te stromen naar het zuiden, vooral
nl|langs het Michiganmeer. Zodra de ijskap zich terugtrekt en het land door isostasie omhoog rijst
nl|is er de mogelijkheid voor het water om via het noordoosten weg te stromen van
nl|het Eriemeer naar het Ontariomeer. Bij deze passage passeert de Niagara de Niagaracuesta, waar we
nl|de watervallen vinden. Ondertussen bevinden de watervallen zich niet meer aan het cuestafront, maar bevinden
nl|ze zich door de eroderende kracht van het water zo'n 12 km meer stroomopwaarts. Scheepvaart
nl|Voor de scheepvaart zijn de watervallen een onoverkomelijke belemmering. Voor de schepen op de Grote
nl|Meren werd het 43 kilometer lange Wellandkanaal gegraven. Het kanaal loopt van Port Colborne aan
nl|het Eriemeer naar Port Weller aan het Ontariomeer. Het eerste kanaal werd in 1829 voor
nl|het scheepvaartverkeer geopend, maar het is diverse malen aangepast om grotere schepen te kunnen verwerken.
